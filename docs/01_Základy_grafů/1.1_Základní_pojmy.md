
<a id="def-1.1"></a>
!!! definition "Definice 1.1 (Neorientovaný Graf)"
    
    ### Neorientovaný Graf {#def-1.1}

    **Neorientovaný graf** je uspořádaná dvojice $( V , E )$, kde:
    
    - $V$ je neprázdná **konečná** množina **vrcholů**
    - $E$ je množina **hran**
        - **Hrana** je dvouprvková podmnožina $V$ (čili neuspořádaná dvojice vrcholů)
        - Značíme {$u$ , $v$}


<a id="def-1.2"></a>
!!! definition "Definice 1.2 (Sousedi a incidence)"

    ### Sousedi a incidence {#def-1.2}

    Nechť $e$ = {$u$, $v$} je hrana v grafu $G$. Pak řekneme, že: 
    
    - vrcholy $u$ a $v$ jsou **koncové vrcholy** hrany $e$
    - $u$ je **sousedem** $v$ v $G$ (a naopak), 
    - $u$ i $v$ jsou **incidentní** s hranou $e$. 

- Množinu **všech** dvouprvkových podmnožin množiny $V$ (tedy všech možných hran) budeme označovat $\binom{V}{2}$.
- Obvykle budeme říkat jen **graf**, tj. neříkáme neorientovaný.
- Nechť $G$ je graf, pak:
    - jeho množinu vrcholů a hran budeme značit $V(G)$ a $E(G)$, 
    - počet jeho vrcholů a hran budeme obvykle značit $n = |V (G)|$ a $m = |E(G)|$.

<a id="def-1.3"></a>
!!! definition "Definice 1.3 (Sled a Cesta)"

    ### Sled a Cesta {#def-1.3}
    
    - **Sled** délky $k$ v grafu $G$ je sekvence $v_{0}$, $e_{1}$, $v_{1}$, $e_{2}$, ... , $e_{k}$, $v_{k}$ taková, že $e_{i}$ = {$v_{i−1}, v_{i}$} a $e_{i}$ ∈ $E(G)$ pro všechna $i$ = 1, ... , $k$.
    - **Cesta** v grafu $G$ je **sled**, ve kterém se **neopakují vrcholy** (a tedy **ani hrany**).
    - Má-li cesta **P** v grafu $G$ koncové vrcholy $s = v_{0}$ a $t = v_{k}$, mluvíme o cestě z $s$ do $t$, nebo o **s-t-cestě**. (Připouštíme $s = t$, **cesta tedy může mít nulovou délku**).
    - **Délka** s-t-cesty je **počet hran v této cestě** (v grafu $G$).
    - **Vzdálenost** $s$ a $t$ $d(s, t)$ je délka nejkratší $s$-$t$-cesty
