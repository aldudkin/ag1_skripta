- DP je další technika návrhu algoritmů, která je založená na **rekurzivním rozkladu** problému na podproblémy.
- Na rozdíl od klasické metody Rozděl a panuj, metoda DP využívá toho, že se podproblémy během rekurzivního rozkladu
  opakují.
- **Podmínkou použití DP** je tedy opakovaný výskyt stejných podproblémů při rekurzivním rozkladu.
- DP pak vede na mnohem rychlejší algoritmy než přímočarý rekurzivní rozklad.

---

## Princip Dynamického programování (memoizace)

1. Formulujeme řešení daného problému **rekurzivně rozkladem** na řešení podproblémů.
2. Popíšeme řešení pomocí **rekurzivního algoritmu**, který má exponenciální složitost.
3. Identifikujeme **opakované** výpočty stejných podproblémů.
4. Vytvoříme prázdnou **tabulku** hodnot řešení podproblémů.
5. Vložíme do ní hodnoty řešení triviálních instancí.
6. Před výpočtem řešení podproblému se podíváme do tabulky.
7. Pokud je políčko tohoto podproblému již vypočtené, vezmeme jeho hodnotu.
8. Jinak tento podproblém vyřešíme pomocí volání rekurze.
9. Po návratu z rekurze zapíšeme výsledek do příslušného políčka tabulky.

---

## Princip Dynamického programování (iterace - bottom-up)

- Předchozí obecný postup vede na výpočet řízený **shora dolů**:
  řešení problému vyvolává řešení podproblémů a vyplňování jejich
  políček v tabulce.
- Jakmile ale dokážeme zkonstruovat tabulku hodnot řešení
  podproblémů, uvědomíme si, že ji lze vyplňovat bez rekurze, čili
  **iteračně**, zvolíme-li vhodné pořadí (topologické uspořádání) od triviálních koncových
  řešení směrem k řešení celého problému.
- Tím získáme řádově stejně rychlý, ale obvykle ještě jednodušší
  algoritmus, který vyplní tabulku **zdola nahoru**.
