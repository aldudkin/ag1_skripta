- V Jarníkově algoritmu opakovaně vybíráme nejlehčí hranu a odstraňujeme ji ze seznamu.
- Z Přednášky 4 víme, že efektivní odebírání minim z dynamicky se měnící množiny dokáže binární halda.
- Ukažme si nyní tedy implementaci pomocí binární haldy.

- Vrcholy grafu $G$ jsou udržovány v binární haldě $H$ uspořádané podle hodnoty klíčů $d$, určujících „vzdálenost“
  vrcholů od dosud vybudovaného stromu v daném kroku algoritmu.
- Na počátku je $d(v)$ nekonečno pro všechny vrcholy a zvolený $v_0$ má nulu.
- Z haldy vybereme pomocí **ExtractMin** vrchol $u$ s minimálním $d$, čímž ho přidáme ke stromu a přepočteme pro jeho
  sousedy $v$
  vzdálenosti $d$.
- Pokud se jejich $d$ změnilo, pomocí **DecreaseKey** aktualizujeme haldu a vrchol $u$ se stává jejich předchůdcem.
- Minimum aktualizované haldy je rovno váze nejlehčí hrany v elementárním řezu mezi novým $T$ a zbytkem grafu.

<a id="theorem-11.5"></a>
!!! Theorem "Věta 11.5 (o časové složitosti Jarníkova algoritmu s binární haldou)"

    Časová složitost **MinKostraJarník** při použití binární haldy je $O(|E|\ \log|V|)$.

??? Proof "Důkaz věty 11.5"

    - Inicializace zabere $O(|V|)$.
    - Operace s binární haldou:
        - Provedeme $|V| − 1$ krát operaci **HeapExtractMin** – celkem $O(|V|\ \log|V|)$.
        - Každá hrana může způsobit volání operace **HeapDecreaseKey** – celkem $O(|E|\ \log |V|)$.

    Dohromady dostáváme $O(|V|) + O(|V|\ \log|V|) + O(|E|\ \log|V|) = O(|E|\ \log|V|)$.


